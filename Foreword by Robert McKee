ӨМНӨХ ҮГ
Роберт МакКий

Стивен Пресфиелд Дайны Урлагийг надад зориулж бичсэн. Тэр мэдээж ямар ч эргэлзээгүй танд ч бас үүнийг зориулж бичсэн, гэхдээ яг надад зориулсан гэдгийг нь яаж мэдэж байна вэ гэвэл би ажлыг хойш тавилтын Олимпын рекордуудыг эзэмшдэг. Би ажил хойш тавьдаг асуудлынхаа тухай бодолд автаж ажлыг хойш тавьж чаддаг. Би ажил хойш тавьдаг тухай асуудлынхаа талаар бодож хэт их цаг зарцуулдаг асуудлаа засах нэрийдлээр ажлыг хойш тавьж чаддаг. Тиймээс Прессфиелд, тэр муу чөтгөр, намайг хичнээн хойш тавьсан ч эзэст нь ханцуйгаа шамлан ажлаа гүйцэтгэнэ гэдгийг мэдээд давчуу хугацаанд энэхүү өмнөх үгийг бичиж өгөөч гэж надаас асуусан. Мэдээж би байж болох хамгийн сүүлийн цагт нь эxлэсэн л дээ. "Дайсныг Тодорхойлох нь" буюу Нэгдүгээр Номын хуудсуудыг эргүүлэн суухдаа би өөрийгөө хуудас бүрийн дотроос гэмшсэн нүдээр эргэн ширтэж байгаагаа харсан. Харин Хоёрдугаар Ном надад тулааны стратегийг, Гуравдугаар Ном надад ялалтын дүр зургийг өгсөн. Энэхүү номын сүүлийн хуудсыг хаахдаа би тайвширч, эерэг эрч хүчийг мэдэрсэн. Би одоо энэ дайнд ялж чадна гэдгээ мэдэж байна. Хэрвээ би чадах бол, та ч бас чадна.

Нэгдүгээр Номыг эхлэхдээ Прессфиелд бүтээлч байдлын дайсныг Сөрөг Хүч гэж нэрлэсэн нь Сигмунд Фреидийн Үхлийн Хүсэл гэх нэрийдлийн бүхнийг хамахтгасан дахин тодорхойлолт юм. Энэ нь хүн төрөлхтний дотор орших, хэзээд биднийг хэцүү мөртлөө урт угацаандаа өөрт болон бусдад сайн үр дагавартай үйлийг хийж эхлэхийг эрмэлзэх үед дэвэрч гарч ирдэг сөнөөгч хүч юм. Прессфиелд бас Сөрөг Хүчийн олон өөр төрлийн хувилбаруудын үзэсгэлэнгээсээ бидэнд хуваалцах болно. Энэ хүч нь бид бүгдийн дотор амьдардаг учир өөрийгөө хорлох, өөрийгөө хуурах, авилгад автах гэх мэт хувилбар тус бүрийг та уншаад таних болно. Зохиолч бид нар үүнийг гутамшигт зан чанарыг дагуулдаг "Блок" буюу онгод орохүй байх гацалт гэдгээр нь мэднэ.

Нилээд хэдэн жилийн өмнө би Энэтхэгийн Калькуттагийн бохирын хоолой шиг бөглөрч гацаж билээ, тэгэхдээ би яасан гээч? Би бүх хувцаснуудаа өмсөж үзэхээр шийдсэн. Бүр хичнээн нямбай байж чадахаа харуулахын тулд бүх өмд, цамц, гадуур хувцас, оймсоо өвөл, зун, хавар, намараар нь тусд нь ялгасан. Үүгээр зогсоогүй, бүгдийг нь дахин нэг өмсөж үзчихээд, хаврын энгийн, хаврын албаны, зуны энгийн, зуны албаны... гэх мэт илүү нарийн хуваарилж эхэлсэн. Хоёр хоног ингэсний эцэст би өөрийгөө галзуурч байна гэж бодсон. Зохиолчийн ”блок”-ыг яаж эвдэхийг мэдмээр байна уу? Сэтгэл зүйч дээрээ очиж зовлонгоо тоочих лав биш. ”Тусламж, дэмжлэг” хайж явах нь Сөрөг Хүч хамгийн тааламжтай аргуудын нэгээ хэрэглэж байна гэсэн үг гэж маш ухаалгаар Прессфиэлд өөрөө дурьдсан байгаа. Оронд нь, энэ өвчнийг эдгээх аргыг хоёрдугаар бүлгээс олох болно: Мэргэжлийн буюу “Про Болох”.

Стивен Прессфиэлд бол жинхэнэ Про буюу мэргэжлийн хүний төгс жишээ. Би үүнийг сайн мэднэ. Учир нь би гольфийн тухай алдарт ”Баггер Вансын Домог” зохиолыг бичиж байсан түүнийг тоо томшгүй олон удаа гольф тоглъё гэж урьж байсан, гэтэл тэр хичнээн хүссэн ч татгалзсаар ирсэн. Яагаад? Учир нь тэр ажиллаж байсан. Гольфын цохиур даллаж байсан ямар ч зохиолч мэдэх байх, гольф бол ажил хойш тавилтын үзэсгэлэнт бөгөөд аюултай арга гэдгийг. Өөрөөр хэлбэл, Сөрөг Хүч. Харин Стивд бол Вифлеемийн Гангаар дархалсан сахилга бат бий.

Би Европоор аялж байхдаа Стивийн бичсэн ”Галын Үүд” болон ”Дайны Давалгаа” номуудыг ар араас нь уншиж байсан. Би нэг их уйлагнаад байдаг хүн биш, ”Улаан Луус”-ыг уншсанаас хойш ер ном уншиж уйлаагүй явсан, гэтэл эдгээр номууд миний зүрхэнд хүрсэн. Кафе дотор тэрхүү, барууны соёл иргэншлийг босголцож, хамгаалан амь биеэ золиослож буй хатан зоригт Грекүүдийн араас нулимсаа залгин сууж байгаагаа хэдэн ч удаа анзаарсан. Түүнээс горхи мэт ундран гарсан утга зохиол, нүдэнд тод харагдтал бичсэн дэлгэрэнгүй төсөөлөл болон нийгэмдэх хүмүүсийн амьдрал, хүн төрөлхтний зан чанар ба түүх соёлын мэдлэгийнх нь гүнээс хэр их олон жилийн судалгаа, хичээл зүтгэл, ажил хөдөлмөр орсоныг нь ухаарахад шүтэн бишрэхээс өөр аргагүй байв. Би ганцаараа энэ хүндлэлийг мэдэрч суугаа хүн нь биш. Лондонд намайг эдгээр номуудыг худалдаж авахад, Оксфордын түүхийн архагууд оюутнууддаа сонгодог Грекийн амьдралтай мөр шүргэлцмээр байвал Прессфиелдийг унш гэж зөвөлдөг гэж сонссон.

Урлагийн хүн ийм түвшинд яаж хүрдэг байх нь вэ? Хоёрдугаар Номондоо, Прессфиелд мэргэжлийн хүний их ажлийн өдөр өдрийн, алхам алхамыг хуваалцах болно: бэлтгэл, дэс дараалал, тэсвэр тэвчээр, айдас болон бүтэлгүйтлийн өмнө бууж өгөлгүй нүүр тулах - ямар ч шалтаг тоочилгүй, дэмий худал зүйлгүйгээр. Бас хамгийн гол нь Стивийн гайхамшигт ухаарал болох эхэндээ ч, эцэст нь ч болон үргэлжид, мэргэжлийн хүн ур чадварынхаа хөгжилд л төвлөрдөг.

Гуравдугаар Ном, ”Дээд Ертөнц” нь онгод орох тухайг судлах болно, тэрхүү бэхэлгээгээ чангалан өөрийн урлагийн тариалангийн талбайдаа газар хагалж буй мэргэжлийн хүний хадлангаас цэцэглэх туйлын агуу үр ашиг. Прессфиелдийн өөрийнх нь үгээр ”Бид өдөр бүр яс сууж хөдөлмөрлөвөөс, агуу хүч биднийг тойрч бөөгнөрдөг... бид шидэт зүйлсийг өөртөө татах соронзон хүчийг бий болгодог. Санаанууд орж ирэн, ухаарал цуглардаг.” Энэхүү онгод орохын үр дагаварт Стив бид хоёр туйлын санал нийлдэг. Үнэхээр, хаанаас ч юм үзэсгэлэнт дүрс болон санаанууд гарч ирдэг. Үнэндээ, энэ өөрийн эрхгүй, аяндаа бий болж буй санаануудыг мөхөс бид бүтээдэг гэхэд итгэхэд ч хэцүү. Тиймээс, хаанаас бидний хамгийн шилдэг бүтээлүүд ирдэг байх нь вэ?

Гэхдээ энэ онгод юунаас үүсдэг вэ? гэдгийг бид хоёр өөр өөр нүдээр хардаг. Нэгдүгээр Номон дээр Стив, Сөрөг Хүчийн хувьсалын үндсийг нь ген хүртэл нь мөрдсөн байгаа. Би үүнтэй санал нийлж байна. Уг үүсвэр нь генетик. Тэр бүтээлч байдлын дайсан, Сөрөг Хүч бол бидний хүн чанарт гүн суулгагдсан зүйл. Харин Гуравдугаар Номонд тэр араагаа солин онгод орохын гарал үүслийг нь хүн төрөлхтөнөөс биш ”Дээд Ертөнц”-өөс хайж эхэлсэн. Тэгээд тэр уран яруу байдлаар өөрийнхөө итгэл үнэмшлийг тэнгэрийн илч, лус савдагтай холбосон. Бүтээлч байдлийн эх үүсвэр нь, түүний бодлоор бол бурханлиг. Гуравдугаар Ном, маш олон хүмүүс, магадгүй ихэнхи уншагчдын сэтгэлийг гүн гүнзгий хөдөлгөх байх.

Харин би, бүтээлч байдлын эх үүсвэр нь Сөрөг Хүчтэй адилхан хэмжээст, риалитид оршин тогтонодог гэж итгэдэг. Бас л адилхан генетик. Үүнийг авъяас гэж нэрлэнэ: аливаа хоёр зүйлийн хоорондох нууцмагдал холбоосийг олж нээх хүч - дүр зураг, санаа, үгс гэх мэт өмнө нь өөр хэний ч харж байгаагүй зүйлсийг холбож, хорвоод цорын ганц бүтээлийг туурвихыг хэлнэ. Яг л IQ шиг, авъяас бол бидний өвөг дээдсээс ирсэн бэлэг юм. Хэрвээ бид азтай бол үүнийг өвлөж авдаг. Золтой цөөн хэдэн авъяастангуудад орших байгалиас заяасан бараан, сөрөг чанар нь эхэндээ бүтээлч байдлын шаарддаг хүч хөдөлмөрийг эсэргүүцэх болно, харин тэд хийж буй ажилдаа тууштай байж чадах юм бол, тэдний авъяастай тал нь ажиллаж тэднийг гайхшруулам амжилтаар шагнах болно. Энэхүү гоц байдал нь хий хоосон газраас гарч ирж буй мэт санагдах нь мэдээж хэрэг: Эдгээр нь далд ухамсраас улбаалан гардаг юм. Товчхондоо, хэрвээ урлагийн тэнгэр нь үнэхээр байдаг юм бол, тэр нь авъяасгүй хүний чихэнд шивнэдэггүй.

Хэдий Стив бид хоёр эх үүсвэр дээр нь санал нийлдэггүй ч, үр нөлөөг нь адилхан гэж боддог: Онгод тэнгэр авъяастанд хүрэх юм бол, тэр үзэсгэлэн гоо бөгөөд үнэнийг төрүүлдэг. Стивен Прессфиелд ”Урлагийн Дайн”-ыг бичиж байх үед түүнийг ивээлээрээ бүтэн бүрхсэн байх.
