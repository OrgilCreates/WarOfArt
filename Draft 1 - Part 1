Урлагийн Дайн - Стивэн Прэссфиелд

Өмнөх Үг - Зохиолч Роберт МакКий

Стивен Пресфиелд Дайны Урлагийг надад зориулж бичсэн. Тэр мэдээж үүнийг эргэлзээгүй танд ч бас зориулж бичсэн, гэхдээ би яг надад зориулсан
гэдгийг нь яаж мэдэж байна вэ гэвэл би ажлийг хойш тавилтын Олимпын рекордуудыг эзэмшдэг. Би ажил хойш тавьдаг асуудлынхаа тухай бодолд 
автаж ажлыг хойш тавьж чаддаг. Би ажлыг хойш тавьдаг тухай асуудлынхаа талаар бодож хэт их цаг зарцуулдаг асуудлаа засах нэрийдлээр ажлыг 
хойш тавьж чаддаг. Тиймээс Пресфиелд, тэр муу чөтгөр, намайг хичнээн хойш тавьсан ч эзэст нь ханцуйгаа шумлан ажлаа гүйцэтгэнэ гэдгийг 
мэдээд давчуу хугацаанд энэхүү өмнөх үгийг бичиж өгөөч гэж надаас асуусан. Мэдээж би байж болох хамгийн сүүлийн цагт нь эхэлсэн. "Дайсныг 
Тодорхойлох нь" буюу Нэгдүгээр бүлгийн хуудсуудыг эргүүлэн суухдаа би өөрийгөө хуудас бүрийн дотроос гэмшсэн нүдээр эргэж ширтэж байгаагаа
харсан. Харин Хоёрдугаар бүлэг надад тулааны төлөвлөгөөг, Гуравдугаар бүлэг надад ялалтын дүр зургийг өгсөн. Харин энэхүү номыг би хаахдаа,
эерэг тайвшралыг мэдэрсэн. Би одоо энэ дайнд ялж чадна гэдгээ мэдэж байна. Хэрвээ би чадах бол, та ч бас чадна.

Нэгдүгээр бүлгийг эхлэхдээ Пресфиелд бүтээлч байдлын дайсныг Сөрөг Хүч гэж нэрийдсэн нь  Сигмунд Фреидийн Үхлийн Хүсэл гэх нэрийдлийн 
бүхнийг хамахтгасан дахин тодорхойлолт юм. Энэ нь хүн төрөлхтний дотор орших, хэзээд биднийг хэцүү мөртлөө урт хугацаандаа өөрт болон 
бусдад сайн үйлийг хийж эхлэх бодол төрөх үед дэвэрч гарч ирдэг сөнөөгч хүч. Пресфиелд бас Сөрөг Хүчийн олон өөр төрлийн хувилбаруудын 
үзэсгэлэнгээсээ бидэнд хуваалцах болно. Энэ хүч нь бид бүгдийн дотор амьдардаг учир өөрийгөө хорлох, өөрийгөө хуурах, авилгад автах гэх мэт
хувилбар тус бүрийг та уншаад таних болно. Зохиолч бид нар үүнийг "Блок" буюу онгод орохгүй гацаж маш муу муухай байдлыг дагуулдаг гэдгээр
нь мэднэ.

Нилээд хэдэн жилийн өмнө би Энэтхэгийн Калькуттагийн бохирын хоолой шиг бөглөрч гацахдаа яасан гээч? Би бүх хувцаснуудаа өмсөж үзэхээр 
шийдсэн. Бүр хичнээн нямбай байж чадахаа харуулахын тулд би бүх өмд, цамц, гадуур хувцас, оймсоо өвөл, зун, хавар, намараар нь тусд нь 
ялгасан. Үүгээр зогсоогүй, бүгдийг нь дахин нэг өмсөж үзчихээд, хаврын энгийн, хаврын албаны, зуны энгийн, зуны албаны... гэх мэт илүү 
нарийн хуваарилж эхэлсэн. Хоёр хоног ингэсэний эцэст би өөрийгөө галцуурч байна гэж бодсон. Зохиолчийн ”блок”-ыг яаж эвдэхийг мэдмээр байна
уу? Сэтгэл зүйч дээрээ очих лав биш. Прессфиелд ухаалгаар дурьдахдаа ”тусламж” хайж явах нь Сөрөг Хүч хамгийн тааламжтай аргуудын нэгээ 
хэрэглэж байна гэсэн үг. Оронд нь, энэ өвчинг эдгээх ганц аргыг хоёрдугаар бүлгээс олох болно: ”Мэргэжлийн Болох”.
